# Brukerhistorier 
Dette er brukerhistoriene som hører til applikasjonen. For å se retningslinjene som 
disse baserer seg på, se [smidige metoder](smidige_metoder.md). I disse brukerhistoriene 
omtales brukeren med navnet Jarl for enkelhets skyld. 


## Brukerhistorie 1: Loggføre treningsøkten
Som en utøver ønsker Jarl å loggføre hvilke øvelser han har gjort på trening og hvordan treningen gikk slik at
han i ettertid kan vite hva han har gjort.

**Viktig å se:**  
Det er viktig at Jarl kan se en oversikt over sine tidligere treningsøkter og hvordan disse øktene 
gikk.

**Viktig å kunne gjøre:**  
Det er viktig at Jarl kan skrive ned hvilke øvelser han har gjort og hvilke sett han har gjort. I tillegg er 
det viktig at Jarl kan beskrive hvordan økten har gått. 

## Brukerhistorie 2: Planlegge økt
Som en utøver ønsker Jarl å kunne planlegge en økt på forhånd slik at når Jarl kommer på treningssenteret så
skal han vite hva han skal gjøre.

**Viktig å se:**  
Det er viktig at Jarl kan se den planlagte økten mens han er på trening.

**Viktig å kunne gjøre:**  
Det er viktig at Jarl kan planlegge økten før den har skjedd, uten at datoen på økten blir feil

## Brukerhistorie 3: Effektiv notering
Som en utøver ønsker Jarl å kunne velge en tidligere øvelse uten å måtte skrive inn navnet på nytt slik at 
han kan notere på en mer effektiv måte og ha en ryddigere logg hvor en øvelse ikke har flere navn.

**Viktig å se:**  
Det er viktig at Jarl kan se en oversikt over tidligere øvelser når han skal loggføre eller planlegge en økt. 

**Viktig å kunne gjøre:**  
Det er viktig at Jarl kan velge en tidligere øvelse eller legge til en ny øvelse når han skal loggføre eller planlegge en økt. 

## Brukerhistorie 4: Løpetrening
Som en utøver ønsker Jarl å kunne loggføre løpeturene han har på en oversiktlig måte slik at han kan få 
en oversikt over både styrketreningen sin og løpetreningen sin på samme applikasjon. 

**Viktig å se:**  
Det er viktig at Jarl kan se en oversikt over tidligere løpeturer der det under hver tur står hvor mange kilometer han løp, 
hvor raskt han løp og intervaller dersom løpeøkten var en intervalløkt. 

**Viktig å kunne gjøre:**  
Det er viktig at Jarl kan loggføre de viktigste detaljene tilhørende løpeturen sin, slik som antall kilometer, fart og eventuelle intervaller. 

## Brukerhistorie 5: Personlige rekorder
Som en utøver ønsker Jarl å holde styr på sine personlige rekorder i diverse løft
slik at han kan måle progresjonen sin på en oversiktlig måte. 

**Viktig å se:**  
På skjermen skal Jarl kunne se en oversikt over sine personlige rekorder i alle de forskjellige
øvelsene som Jarl har lagret i applikasjonen.

**Viktig å kunne gjøre:**  
Jarl skal kunne navigere seg til en skjerm på applikasjonen hvor han kan se sine personlige rekorder